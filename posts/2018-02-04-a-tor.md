---
layout: default
---
## Kedves (ex/jelenlegi) KCSSK-sok, barátaim,

Tegnap - jó pár év kihagyás után - újra volt disznóvágás a kollégiumban!
239 kg finomságot készítettünk a TOR alkalmából, dolgoztunk, ettünk,
ittunk, mulattunk régi és mostani kollégisták társaságában!
Nagyon szépen köszönjük mindekinek aki eljött, és jelenlétével emelte a
rendezvény színvonalát.

**Külön köszönetet szeretnék mondani:**

Csonka Balázsnak, aki nem csak azzal támogatott minket, hogy a remek
büfés csapatával egész nap itallal látták el a vendégsereget, de neki
köszönhettük a rendkívül profi rendezvénysátrat, és a nagyüzemi konyhai
felszerelések felét. Köszi Balázs, egy hős vagy! Köszi a büféseknek is!

Ribling Tamás kollégiumi igazgatónak, aki a rendezvény fővédnöke is volt
egyben, illetve nem utolsó sorban egy szamurájhoz méltó szeletelési
teljesítményt mutatott fel a nap folyamán!

Seibin Péter (Sese) barátomnak, hogy a világ egyik legjobb BBQ bordáját
szervírozta nekünk (és ami szublimált is kb. 40 perc alatt :-D ).

Fajth Istvánnénak (Pifta mama) aki főszakácsként az egész napját arra tette fel,
hogy folyamatosan el tudjuk látni az embereket finomabbnál finomabb
falatokkal!

Bászler Emese, Fajth István, Nagy Sándor, Szűr Gábor, Szabó Kornel,
Sági Enikő, Bata Orsolya, Tóth László, Ruff Péter (Rufi) szervezőtársaimnak,
Fedor Flóra Zsófia nevelőnek, aki szintén kardmestereket megszégyenítő
módon aprított számunkra sok sok mindent, és végül de nem utolsó sorban
szponzorainknak, támogatóinknak, akik nélkül természetesen ez a rendezvény
nem jöhetett volna létre (listájukról képet is csatoltam az érdeklődő szemek
számára, illetve lelkes önkéntes felajánlók természetesen továbbra is
bővíthetik a listát! ;-) ).

Nagyon örülök, hogy találkoztunk, mulattunk, és akiknek esetleg ezt ki kellett
most hagynia, azokkal remélem, hogy találozunk a Február 17-én
megrendezésre kerülő BAMBI-X nosztalgia partyn!

*Maugli*